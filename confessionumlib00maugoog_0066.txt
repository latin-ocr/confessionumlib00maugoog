54 S. AUGUSTINI EPISCOPI

caritati: tibi enirn quid insolitum? qnid repen-
tinum? estquis ate separat quod diligis? aut
ubi, nisi apud te, firma securitas? Tristitia re-
bus amissis contabescit, quibus se oblectabat
cupiditas3 quia ita sibi nollet, sicut tibi auferri
‘ nihil potest. , '

' 14. Ita fornicatur anima, curn avertitur abs
te, et quaerit extra te ea, quae pura et'liquida
non invenit, nisi cnm redit ad te. Perverse te
imitantur omnes qui longe se a te faciunt, et
extollunt se adversum te. Sed etiam sic te imi-
tando indicant creatorem te esse omnis natnrae;
et ideo non esse quo alte omnimodo recedatur.
Quid ergo in illo furto 'ego dilexi? et in quo
Dominum meum vel vitiose atque perverse
imitatus sum? An libuit facere contra legem
saltem fallacia, quia potentatu non poteram,
ut mancam libertatem captivus imitarer la-
ciendo impune quod non liceret, tenebrosa
omnipotentiae similitudine? Ecce est ille ser-
vus fugiens Dominum suum, et consecutus um-
bram. 0 putredo, o monstrum vitae, et mortis
profunditas! Potuitne libere quod non licebat,
non ob aliud, nisi quia non licebat?

CAPUT VII.

Gratias agit Deo pro remissione peccaterum, quodque
a‘ multis servatus sit. 1

15. Quid retribuam Domino, quod recolit

 

